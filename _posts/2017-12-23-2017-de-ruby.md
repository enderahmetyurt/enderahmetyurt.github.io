---
layout: post
title: 2017'de Ruby
date: 2015-04-26 11:35 +0300
categories: [Personal]
tags: [general, türkçe]
image:
  path: /7exynu9pk/2017-ruby.jpg
---

Merhaba 👋

2017 senesinin son günlerine gelirken her tarafta çeşitli konularda değerlendirmeler oluyor. Ben de bu değerlendirmelere ek olarak Ruby için 2017 senesi nasıl geçti elimden geldiğince yorumlamak istiyorum. Öncelikle Ruby Türkiye’den bahsetmek istiyorum, sonrasında size [**Ruby Weekly**](https://rubyweekly.com/)‘nin paylaştığı 2017’de en çok okunan haberler üzerinden seçtiklerimi yorumlarım ile paylaşacağım.

#### [Ruby Türkiye](https://www.rubyturkiye.org)

Herşeyden önce 2017 senesinin Ruby Türkiye Topluluğu için de özellikle senenin son zamanlarının dolu dolu geçtiğini belirtmek isterim. Sadece İstanbul özelinde değil Türkiye’de başka şehirlerde yapılan buluşmalar ve çeşitli etkinlikler ile Ruby Türkiye, 2017 senesinde bir uyanış yaşadı. Ruby Türkiye websitesi Github üzerinde geliştirmeye açık olduğu için birçok Rubyci arkadaş geldi ve desteklerini verdi. Sadece toplaşıp sohbet etmek ve Ruby’i sağda solda anlatmanın ötesine geçmek için yaptığımız [**Yakut**](https://yakutrb.com/) podcast’inin de yaz ve sonbahar aylarında daha fazla üzerine düştük. Çeşitli konuklar alıp, sohbetler ettik ve Türk geliştiriciler tarafından geliştirilen open source Ruby projelerini elimizden geldiğince duyurmaya çalıştık. Gerçekçi olmak gerekirse 2017 senesinin son zamanlarında bir aydınlama yaşadık. Çok dolu dolu bir yıl geçirdiğimizi söylemem zor olur fakat kötünün iyisi olduğumuzu söylersem yeterli olur diye düşünüyorum.

#### [DHH on Why Rails Was Still Worth Learning in 2017](https://www.quora.com/What-makes-Rails-a-framework-worth-learning-in-2017/answer/David-Heinemeier-Hansson?srid=tfS=1)

DHH’in Quora üzerinde sorulan bir soruya cevap vermesi üzerine başlayan ve 2017 senesi için RoR öğrenmek değer mi? sorusunu DHH kendi açısından konuyu güzel özetlemiş diyebilirim. 2010 yılından beri Rails dışında bir framework kullanmayan biri olarak söyleyebilirim ki son zamanlarda Rails çok iyi atılımlar yaptı. Belki bazı özellikler için geç kaldı ancak özellikle 2016 sonu ve 2017 senesi Rails için bir parlama senesi oldu diyebiliriz. DHH ise bu gelişme biraz ışık tutmuş ve Rails’ın felsefesinden biraz bahsetmiş. Yayınladıkları [Rails Doctrine](https://rubyonrails.org/doctrine/) ile aslında neyden bahsetmek istediklerini açıkladıkları anlatmış. Ayrıca bu konuda kendi bakış açısı ile [Tayfun Öziş Erikan](https://twitter.com/toziserikan) da bir [**sunum**](https://speakerdeck.com/tayfunoziserikan/rails-doktrini) gerçekleştirdi. Rails full-stack bir framework yani bir web uygulaması geliştirmeniz için bütün tool’lara sahip. Bunun yanında kuralla uyduğunuz sürece esnetilebilir bir yapısı da var. Bunları hemen hemen hepimiz biliyoruz. Ancak! Rails siz kendinizi geliştirdikce size yetmemeye ve sizi başka noktalara, başka konulara taşımaya başlıyor. Bu durum Rails kötü demek kesinlikle değil, aksine sizin geliştiğiniz anlamına gelir ve kafanızı açmanıza yardımcı olur. Bunu bu açıdan düşünmek gerekiyor. Umarım Rails arkasında Ruby’nin de gücünü de alıp daha fazla güçlenip, Türkiye’de daha çok yaygınlaşacak.

#### [Five Ruby Methods You Should Be Using](https://www.engineyard.com/blog/five-ruby-methods-you-should-be-using)

Ruby’de alias’ları olan kafaları karıştıran birçok metot var. Bunların yanında işlerimizi kolaylaştıran ancak bilmediğimiz hatta belki de duymadığımız metotlar da var. Bu konudan \[Yakut’un 24.\](https://yakutrb.com/post/164703184836/b%C3%B6l%C3%BCm-24) bölümünde bahsetmiştik. Aslında bu metotları ortalama bir Ruby’cinin bilmesi zaman zaman zor olabiliyor. Kendini geliştirmiş ve çeşitli işlerini Ruby ile halleden geliştiriciler bu metotlara daha yakın olacaklardır diye düşünüyorum.

#### [Could we drop Symbols from Ruby?](https://blog.arkency.com/could-we-drop-symbols-from-ruby/)

Ruby dünyasına ilk kez giren biri için “_symbol’de neyin nesi ola ki_?” sorusu ister istemez oluşuyor. Bazen kafa karıştırıcı da olsa ben şahsen symbol kullanmayı seviyorum. Bu yazı da bir bakıma symbol’Lerin kaldırılması gerekliliğinden bahsetmiş ve bu yapmanın da aslında pek gerçekçi olmadığını düşünmüş. Konuyu başka şekilde çözülebileceğini anlatan bu kafa açıcı yazıdan da [Yakut’un 27.](https://yakutrb.com/post/166207001736/b%C3%B6l%C3%BCm-27) bölümünde bahsetmiştik.

#### [Is Ruby Too Slow For Web-Scale?](https://www.speedshop.co/2017/07/11/is-ruby-too-slow-for-web-scale.html)

Bu yazıda aslında bahsedilen biraz da programlama dilinden öte sizin kodu nasıl yazdığınızla ve o dile hakim olabilmeniz ile alakalı. Çok farklı bakış açıları ile performanslardan bahsedilmiş. Dillerin ve framework’lerin performanslarını görebilirsiniz. Biraz da alaycı bir dille de anlatılmış bir yazı olsa da gene de okumaya değer. Rails sever biriyseniz okumanızı pek tavsiye etmiyorum :)

#### [5 Pry Features Every Ruby Developer Should Know](https://blog.cognitohq.com/five-pry-features-every-ruby-developer-should-know/)

“_Ruby’de nasıl debug yapıyorsunuz?_” sorusunu her Ruby’ci hayatında en az bir kere duymuştur diye düşünüyorum. Özellikle sunumlarda Ruby anlatırken bu soruyu birçok defa aldım. Cevabımız ise hep **Pry** oldu. Hatta Pry Driven Development diye bir konsept bile var. Ancak bu pry göründüğü kadar basit bir tool değil. Birçok feature’ı olan ve Ruby geliştiricilerinin hayatını kurtaran bir **Ruby GEM**‘i. Eğer hala pry’ı hayatınıza sokmadıysanız, bu yazıyı bitirdikten sonra bakın bakalım neler kaçırmışsınız.

#### [5 habits that made me a better Ruby developer](https://christoph.luppri.ch/articles/2017/02/20/5-habits-that-made-me-a-better-ruby-developer/)

Bu konuyu Yakut’a neden taşımamışız bilemiyorum. Şimdi fark ettim ki okuduğum ama gözümden kaçan bir konu olmuş. Konunun özü kod yazın ve okuyun. Zamanında bir abimin dediği gibi “iyi bir programcı olmak için çok okumak ve yazmak gerekir aynı bir roman yazarı gibi.” Bu sadece Ruby özelinde bir konu değil. Hangi dil olursa olsun bu konu böyle. Ancak iyi alışkanlıklar edinmek, dilin dinamikleri bilmek, kullanılan ortamı iyi tanımak sizi daha iyi bir geliştirici yapacaktır, bunu da unutmamak gerekiyor.

#### [Rails Panel](https://github.com/dejan/rails_panel%29)

Rails güçlü bir framework olsa da birçok zaman takibi zor işler yapmamıza neden olabiliyor. Ne nereye gidiyor, hangi sql query’leri çalışıyor anlamak ve bilmek sıkıntı olabiliyor. Benim de bir zamanlar kullandığım Rails Panel bu tip sorunları anlamamıza ve sorunları bulmamıza yardımcı oluyor. Eğer Rails’da arkada neler oluyor merak ediyorsanız ki bence edin bu araca bir şans verin derim.

2017 senesi Ruby için benim bakış açımdan kısaca bu şekilde geçti. Aslında oturup bu konuları genişletebilir ve konuşabiliriz. Peki sizler 2017'de Ruby için neler diyorsunuz? Neler öğrendiniz, nasıl bir yıl geçirdiniz, Ruby sizi 2017'de mutlu edebildi mi?

Hepinize sevdiklerinizle birlikte sağlıklı, mutlu ve Ruby dolu bir yeni yıl diliyorum.

Sevgiler ❤️